# -*- mode: mandoku-view -*-
#+TITLE: 西升經
#+DATE: 2015-08-29 00:17:10
#+PROPERTY:  LASTPB <PB KR5c0047_SJB_003-110505c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0047_HFL_001-023b>
#+PROPERTY: JUAN 2
<md:KR5c0047_HFL_002-001a>¶<pb:KR5c0047_SJB_002-110497c>
西昇經卷中慕四¶
　　　重告章第十¶
老君曰吾重告子子當諦受道以無爲上¶
　常無欲以觀其妙常有欲以觀其徼而巳¶
徳以仁爲主¶
　徳無不容仁也¶
禮以義爲謙¶
　稱物平施適時之宜¶
施以恩爲友¶
　因惻隱之心推以及物非求報也故其施¶<md:KR5c0047_HFL_002-001b>¶

　博¶
恵以利爲先¶
　惠者仁之施以利物爲功口恵而實不至¶
　怨菑及其身¶
信以效爲首¶
　信將以復其言必有效見焉¶
僞世亦有之雖有以相誘是以知世薄華飾¶
以相拊¶
　至徳之世是七者皆本於自然逮徳下衰¶
　是七者皆出於或使故道隱於小成徳傷¶<md:KR5c0047_HFL_002-002a>¶
<pb:KR5c0047_SJB_002-110498a>
　於小識禮以僞爲施而求報恵不由心信¶
　非中出類皆矯情性以沽名飾智以驚愚¶
　豈自然哉¶
言出飛龍前行在跛鱉後仁義禮信廢道徳¶
荒亡腐¶
　飛龍爲速矣言猶在其前跛鱉爲鈍矣行¶
　猶在其後則以言之非艱而行之惟艱故¶
　也失道而後徳失徳而後仁禮尤在其後¶
　禮信且廢道徳可知¶
不以道相稽反以財相輔譬如鑑中影可見¶<md:KR5c0047_HFL_002-002b>¶

不可取言如響中應風聲豈可聚僞世教如¶
此如是迷來久¶
　君子徇道小人徇財古之人以稽爲決蓋¶
　相稽以道也周衰之末不知與道相輔而¶
　行而以財相輔是猶摶風捕影而求其實¶
　豈可得哉此無他道無以興乎世世無以¶
　興乎道小惑易方大惑易性矯僞之俗勝¶
　而不明乎自然之真故也經曰民之迷其¶
　日固巳久矣¶
天下之人物誰獨爲常主迷迷以相傳輾轉¶<md:KR5c0047_HFL_002-003a>¶
<pb:KR5c0047_SJB_002-110498b>
相授與邪僞來入真虚無象如有¶
　吹萬不同而使其自巳怒者其誰耶蓋妙¶
　體無偶真常不宰可得矣而不可言博可¶
　傳矣而不可相授一曲之士指末流爲大¶
　源認陳迹爲至妙以迷傳迷猶醉者之負¶
　醉也殊不知誠正可以入真而邪僞終莫¶
　之能以邪僞入真是以虚无之象爲有而¶
　實非有也¶
自僞不别真爲貪利徃守非常正復亡癡盲¶
持自咎如木自出火還復自焼腐¶<md:KR5c0047_HFL_002-003b>¶

　定巳然後議人主中可以正外巳自爲僞¶
　矣其能辯真僞之歸哉已之爲僞以徃守¶
　於利而爲貪也以利徃則遠於道以利守¶
　則失於道既非眞常正亦隨亡此無他於¶
　道見疑而冒昧故違人而自遺其咎也何¶
　異木生火而還尅木哉隂符曰火生於木¶
　禍發必尅¶
　　　聖人之辭章第十一¶
老君曰聖人之辭云¶
　混元博大真人也吐辭爲經自我作古猶¶<md:KR5c0047_HFL_002-004a>¶
<pb:KR5c0047_SJB_002-110498c>
　不自矜而曰聖人之辭則以述而不作故¶
　也¶
道當以法觀如有所生者故曰爲自然¶
　一而不可不易者道也麤而不可不陳者¶
　法也道不可見即法而顯道之與法初無¶
　二致入則爲道出則爲法爾天下之物生¶
　生不窮而不知所以生生者誰耶本諸自¶
　然而巳道以法顯法以道立豈人爲哉¶
眼見心爲動¶
　賊莫大於徳有心而心有眠坎爲耳離爲¶<md:KR5c0047_HFL_002-004b>¶

　目耳目者精神之户牖也一有所覩心斯¶
　動出矣隂符曰機在目聖人爲腹不爲目¶
　者以此¶
口則爲心言¶
　言心聲也心之所欲非言不宣口實司之¶
鼻爲通風氣鼻口風氣門喘息爲宅命身壽¶
立息端譬如榖草木四時氣徃縁氣別生者¶
死增減羸病勤¶
　人之所恃者息而息之出入鼻其所自也¶
　一呼一吸隂陽寓焉聚則爲生散則爲死¶<md:KR5c0047_HFL_002-005a>¶
<pb:KR5c0047_SJB_002-110499a>
　故命之所宅在是真人息之以踵衆人息¶
　之以喉息之本有所立而根深蔕固焉故¶
　與天地齊其長久譬之百榖草木資四氣¶
　以生植盛則榮衰則悴氣散則生者死矣¶
以是生死有不如無爲安無爲無所行何縁¶
有咎愆子不貧身形不與有爲怨¶
　命亘古今而常存性更萬形而不易初無¶
　死生也物之所以有死生者以失性命之¶
　情故也唯無爲然後能安性命之情爲則¶
　有成虧成虧分而是非立矣無爲故無敗¶<md:KR5c0047_HFL_002-005b>¶

　曽何咎愆之有世之人未免有爲者以有¶
　我故也苟能墮肢體而皆忘外形骸而不¶
　有雖無爲而無不爲矣¶
五行不相尅萬物悉可全萬物無有常成者¶
不久完¶
　成變化行鬼神徃來天地之間而不窮者¶
　五行也一徃一來更旺更廢相生所以相¶
　繼相尅所以相治此囿於大化者有生必¶
　有死而莫能逃也聖人役造化命萬物把¶
　握隂陽顛倒五行而不相沴故能存亡自¶<md:KR5c0047_HFL_002-006a>¶
<pb:KR5c0047_SJB_002-110499b>
　在而入於不死不生彼既以爲物矣成壞¶
　相因欲久而不亡何可得也惟道則萬世¶
　而無弊經曰道乃久¶
三光無明㝠天地常昭然¶
　天積氣爾地積形爾日月星宿則積氣中¶
　之光耀者人徒見其一徃一來一伏一見¶
　一晦一明不知昏晝之變眀暗自異三光¶
　二儀常自若也¶
　　　觀諸章第十二¶
老君曰觀諸次爲道存神於想思道氣和三¶<md:KR5c0047_HFL_002-006b>¶

光念身中所治髣髴象夢寤神明忽徃來¶
　虚無恬淡不思而得上道也閑邪存誠思¶
　則得之其次也蓋神妙物而無方存之則¶
　守形而不離神全斯精全精全斯氣全三¶
　者和而不乖矣天之三光日月星是也人¶
　之三光神氣精是也和三光之道無他返¶
　照内觀取足於身而巳蓋人一身真君内¶
　存五官咸備百骸六藏固有相治者念之¶
　不忘則友神明於恍惚之際此其効也髣¶
　髴象夢寤則恍惚若有無之際也¶<md:KR5c0047_HFL_002-007a>¶
<pb:KR5c0047_SJB_002-110499c>
淡泊志無爲念思有思意自謂定無欲不知¶
持念異¶
　淡言不與物交泊言靜止不流志於大道¶
　者無思無爲不逐於物不流于動曽何有¶
　思想之意蓋有想則相生有思則未免有¶
　心也謂是爲定已渉于動矣謂是爲無欲¶
　巳堕於欲矣天下之治方術者皆以其所¶
　爲不可有加故自以爲是以不知持念之¶
　各異故道有小大之不同也夫念有正有¶
　妄過而不留感而後應正念也既徃而不¶<md:KR5c0047_HFL_002-007b>¶

　擇未至而逆焉者妄也此存神於想思所¶
　以爲之次¶
或氣尚麤盛自知尚多事事興則形動動則¶
外通謀謀思危之首危者將不久不久將欲¶
衰衰者將不壽¶
　夫志氣之帥也心勞於謀智盡於事則氣¶
　有蹶趨之不正而暴盛蓋棄事則形不勞¶
　形休則謀不用一有所謀則機變之巧作¶
　擾擾萬緒自此起矣恭然疲役不知其所¶
　歸欲終其天年而不中道夭不亦難乎至¶<md:KR5c0047_HFL_002-008a>¶
<pb:KR5c0047_SJB_002-110500a>
　人不從事於務不相與爲謀滌除外慕玄¶
　覽至理故専氣致柔能如嬰兒也¶
以身觀聲名物事難可聚以名聲稱號必爲¶
是所誘皆坐於貪欲貪欲爲殃咎貪者爲大¶
病習貪來巳久合㑹微漸滋非鍼艾所愈¶
　一節重於一國兩臂重於天下則名與身¶
　孰親物無常是事無常宜去而不守未嘗¶
　暫止況儻來之寄哉儻來之寄其來不可¶
　圉其去不可止而累於名髙者趨名不已¶
　殘生傷性以身爲殉正坐於貪欲故也咎¶<md:KR5c0047_HFL_002-008b>¶

　莫大於欲得則貪者身之大病民迷日久¶
　積習既深始微而終盛猶病在膏肓非鍼¶
　艾能愈也¶
還身意所欲清靜而自守大聖之所行不慕¶
人所主有常可使無無常可使有¶
　形之疾其甚者鋮艾不能及性之疾其甚¶
　者小道不能化貪欲性之疾爲甚者也將¶
　以反其性情而復其初必損之又損以至¶
　於無爲則清不能汙靜不能染而不知所¶
　守矣蓋無爲者聖人之所行貪欲者衆人¶<md:KR5c0047_HFL_002-009a>¶
<pb:KR5c0047_SJB_002-110500b>
　之所主行大道之無爲不慕衆人之貪欲¶
　則事物形名天下所謂有者可使之無恬¶
　淡寂寞天下所謂無者可使之有也¶
　　　經誡章第十三¶
老君曰經誡所言法義所推赫赫興盛不如¶
微妙¶
　經以載道無非教誡之言法以顯道有義¶
　可以推考類皆以本爲精以物爲粗赫赫¶
　興盛物之勢也勢有時而盡深妙元微道¶
　之本也道無時而窮以是較其精粗則道¶<md:KR5c0047_HFL_002-009b>¶

　之與物相去遠矣¶
實不如虚¶
　實則有礙虚則無間¶
數不如希¶
　事君數斯辱矣朋友數斯䟽矣¶
邪多卒驗疾不如遲¶
　欲速則不達大器晚成美成在久¶
興者必廢盛者必衰¶
　日中則昊月滿則虧天地尚爾況於人乎¶
聖人絶智而爲無所爲言無所言行無所施¶<md:KR5c0047_HFL_002-010a>¶
<pb:KR5c0047_SJB_002-110500c>
孰能知此¶
　道之要妙雖智大迷非可以智索也離形¶
　去智然後同於大通去智與故然後循天¶
　之理聖人於言爲之際以絶智爲先蓋以¶
　此爾世豈識哉爲無爲所謂處無爲之事¶
　也言無言所謂終身言未嘗言也行無所¶
　施所謂事無事也¶
偶不如竒¶
　獨立不改者道也自道而降有對有待聖¶
　人不與物偶而立於獨體道故也¶<md:KR5c0047_HFL_002-010b>¶

多不如寡¶
　通於一而萬事畢少則得多則惑¶
孰質難随孰仁難可其義少依¶
　世之所謂賢者孰爲賢哉賢者過之於道¶
　或不能隨也世之所謂仁者孰爲仁哉仁¶
　者失之於道未見其可也仁賢且猶如此¶
　道之奥妙依之者鮮蓋可知巳¶
能知無知道之樞機¶
　知之淺矣不知深矣能知無知之知是乃¶
　真知也道之本宗蓋在於此¶<md:KR5c0047_HFL_002-011a>¶
<pb:KR5c0047_SJB_002-110501a>
空虚滅無何用仙飛大道曠蕩無不制圍¶
　虚非無也無實而巳空其虚則致虚極矣¶
　無者有之對因有而者未離於有也滅其¶
　無則無無亦無矣夫然故岀入六合遊乎¶
　九州獨徃獨來行乎萬物之上其視仙飛¶
　不足多也蓋道廣大悉備未始有封包褁¶
　六極無有端倪天地之大秋毫之小皆在¶
　範圍之内豈止仙飛之一端乎(一本作空/滅成無可)¶
　(用仙/飛)¶
子能眀之所是反非經言審諦孰之能追¶<md:KR5c0047_HFL_002-011b>¶

　彼亦一是非此亦一是非天下是非特未¶
　定也雖然有真是非存焉欲是其所非莫¶
　若以明蓋自知者明苟能自知則昔之所¶
　是卒而非之所謂真是非者見焉經之所¶
　言蓋明是非也夫豈妄哉大惑者終身不¶
　解大愚者終身不靈非審諦不妄之言孰¶
　能追愚惑之非歟¶
　　　深妙章第十四¶
老君曰道言深妙經誡乙宻¶
　道深而難測妙而難名經以載道故其勸¶<md:KR5c0047_HFL_002-012a>¶
<pb:KR5c0047_SJB_002-110501b>
　戒之言亦玄微而隱宻也¶
天地物類生皆從一子能明之爲知虚實子¶
若不照顯之不别¶
　太初有無無有無名一之所起有一而未¶
　形物得以生謂之徳一者形變之始也自¶
　天地至于萬物皆從此生則天下本在是¶
　焉爲道者當明其本而巳蓋通於一而萬¶
　事畢能知一則無一之不知不能知一則¶
　無一之能知苟非照之于天而自見雖顯¶
　告之而不悟況微言哉¶<md:KR5c0047_HFL_002-012b>¶

子志於有無爲所疾爲有所嬰億載無畢¶
　無爲故無敗爲則有成虧無爲者道之本¶
　有爲者道之病也蓋俗之所爲皆墮於有¶
　不能損實以爲通至於外内並韄而不可¶
　解者以積習之久故也惟聖人然後爲能¶
　達綢繆¶
道言微深子未能別撮取於畧戒慎勿失¶
　悟道以頓行道以漸迷悟岀於自性非人¶
　力可致行道以積習而成在於謹守而勿¶
　失焉蓋道之至妙以悟而後得行道之要¶<md:KR5c0047_HFL_002-013a>¶
<pb:KR5c0047_SJB_002-110501c>
　以多聞然後可守也¶
先捐諸欲勿令意逸¶
　罪莫大於可欲遣其欲則心自靜矣意則¶
　心有所感而生焉無以持之縱或至於敗¶
　禮故正其心者先誡其意¶
閑居靜處精思齋室¶
　棄事則形不勞思則得之不思則不得也¶
丹書萬卷不如守一¶
　夫道不欲雜雜則多故通於一而萬事畢¶
經非不達中有虚實言有必無子未能别言¶<md:KR5c0047_HFL_002-013b>¶

無必有子未能㳏但當按行次來次㓕¶
　寓言十九重言十七寓言爲廣重言爲真¶
　則書之所言虚實有無特未定也惟得其¶
　所以言者爲能知之借曰未知姑取正於¶
　書而按行焉則損之又損亦可以致無爲¶
　矣傳曰世之所貴道者書也¶
道有真僞福有凶吉¶
　有爲則僞無焉則真以僞獲福者凶以真¶
　致福者吉¶
罪有公私明有纎宻¶<md:KR5c0047_HFL_002-014a>¶
<pb:KR5c0047_SJB_002-110502a>
　爲不善於顯明之中人得而誅之爲不善¶
　於幽暗之中鬼得而誅之天網恢恢踈而¶
　不失曽何纎宻之遺哉¶
占徃知來不如樸質¶
　前識者道之華而愚之始也俗人昭昭我¶
　獨若昏俗人察察我獨悶悶雖有不假卜¶
　筮而知吉凶之明不如樸質者欲復歸於¶
　樸故也道經於終篇言鎮之以無名之樸¶
　正此意也¶
　　虚無章第十五¶<md:KR5c0047_HFL_002-014b>¶

老君曰虚無生自然自然生道¶
　道深章曰道深甚奥虚無之淵言道爲虚¶
　無之本也道經曰道法自然言道降而下¶
　法自然也於此言虚無生自然自然生道¶
　何也蓋言虚无則自然在其中矣言自然¶
　則道在其中矣別而言之裂一爲三合而¶
　言之貫三爲一自其無所有則曰虚無無¶
　所因則曰自然偶而應之則曰道烏有先¶
　後之殊哉¶
道生一一生天地天地生萬物¶<md:KR5c0047_HFL_002-015a>¶
<pb:KR5c0047_SJB_002-110502b>
　易變而爲一一者形變之始也清輕者上¶
　爲天濁重者下爲地天地含精萬物化生¶
萬物抱一而成¶
　萬物以精化形一者精之數也原其始則¶
　得一以生要其終則抱一而成¶
得微妙氣化¶
　通天下一氣爾自有形以至無形自有情¶
　以至無情神竒臭腐興時更化皆氣使之¶
　然也聚則生散則死盛則榮衰則悴摶之¶
　不得幽而難測可謂微妙矣¶<md:KR5c0047_HFL_002-015b>¶

人有長久之寳不能守也而益欲尊榮者是¶
謂去本生天地之道也¶
　金玉满堂莫之能守物有時而盡何可長¶
　也性命之真與生俱生至富國財并焉豈¶
　特隋珠之重哉昧者喪其不貲之樸而矜¶
　覽外慕其去本逺矣生天生地道之本也¶
　莊子曰道自本自根自古以固存生天生¶
　地¶
　　　恍惚章第十六¶
老君曰虚無恍惚道之根¶<md:KR5c0047_HFL_002-016a>¶
<pb:KR5c0047_SJB_002-110502c>
　虚則無實無則非有恍者有光而無象惚¶
　者有一而未形虚無恍惚而在其中矣莊¶
　子曰惛然若亡而存油然不形而神此之¶
　謂本根¶
萬物共本道之元¶
　大哉乾元萬物資始至哉坤元萬物資生¶
　元者氣之始道之用也天之生物使之一¶
　本豈二致哉萬物一府同岀於道爾莊子¶
　曰萬物與我爲一¶
在己不亡我黙焉¶<md:KR5c0047_HFL_002-016b>¶

　聖人著書立言用意深而勸戒切蓋欲倒¶
　置之民返其性情復其初也使天下之人¶
　皆能内觀取足不失其在我之真聖人將¶
　宻爾忘言不可以容聲矣孟子曰予豈好¶
　辯哉予不得巳也¶
　　　生置章第十七¶
老君曰生哉於虚置我於無¶
　虚化神神化氣氣化形物所以生也魂炁¶
　歸於天形魄歸於地骨骸返其根我尚何¶
　存則亦復歸於無爾生我於虚原始而言¶<md:KR5c0047_HFL_002-017a>¶
<pb:KR5c0047_SJB_002-110503a>
　之也置我於無要終而言之也¶
生我者神殺我者心¶
　神守其形故生神去於形則死人心惟危¶
　僨矯而不可係宵人之離形者心則使之¶
　此致道者所以忘心¶
夫心意者我之所患也我即無心我何知乎¶
　賊莫大於徳有心有心斯有意意者謬心¶
　也人以有身爲大患者以有意存焉爾誠¶
　能心無所知内靜其意吾又何患是以至¶
　人於羊棄意莊子曰兵莫𢡚於志鏌鎁爲¶<md:KR5c0047_HFL_002-017b>¶

　下¶
念我未生時無有身也直以積氣聚血成我¶
身爾我身乃神之車也神之舍也神之主也¶
主人安靜神即居之躁動神即去之¶
　察其始而本無生非徒無生也而本無形¶
　氣變而有形形變而有生一受人之形若¶
　運轉而不能自止者孰居無事推而行是¶
　哉神實妙之子輿曰以神爲馬子因而乗¶
　之豈更駕哉故曰我身乃神之車不特爲¶
　神之車又爲其舍焉蓋身者神之字所以¶<md:KR5c0047_HFL_002-018a>¶
<pb:KR5c0047_SJB_002-110503b>
　形生而不敝者以其保神也全其形而不¶
　虧神將來舍矣傳曰七竅者精神之户牖¶
　神以身爲舍可知矣身不特爲神舍又爲¶
　其主人焉蓋感之者爲主應之者爲客神¶
　未甞先物也應物而有所麗猶客爲主所¶
　覆而受命於主也身爲神之主人可知矣¶
　主人安靜則居之形完則神全也躁動則¶
　去之質朽則神喪也¶
是以聖人無常心者欲歸初始返未生也¶
　内觀其心心無其心故能返其性情而復¶<md:KR5c0047_HFL_002-018b>¶

　其初莊子曰既巳爲物矣欲復歸根不亦¶
　難乎其易也其惟大人乎¶
人未生時豈有身乎無身當何憂乎當何欲¶
哉故外其身存其神者精耀留也道徳一合¶
與道通也¶
　吾有大患爲吾有身及吾無身吾有何患¶
　蓋身非我有是天地之委形生非我有是¶
　天地之委和認而有之皆惑也覩道之人¶
　不以利累形不以形累心四肢百骸將爲¶
　塵垢故外其身而身存神未嘗有所困也¶<md:KR5c0047_HFL_002-019a>¶
<pb:KR5c0047_SJB_002-110503c>
　夫然故形全精復與天爲一通乎道合乎¶
　徳矣蓋失道而後徳失徳而後仁道徳一¶
　合則徳緫乎道之所一而無成與毀也唯¶
　達者可以語此¶
　　　爲道章第十八¶
老君曰古之爲道者莫不由自然故其道常¶
然矣強然之即不然矣夫何故以其有思念¶
故與道反矣¶
　曲者不以鈎直者不以繩圓者不以䂓方¶
　者不以矩天下之常然也爲道者居無思¶<md:KR5c0047_HFL_002-019b>¶

　行無慮順其自然無容心焉夫豈益生勸¶
　成而有斷鶴續鳬之患哉故其道亘萬世¶
　而無弊¶
是以橐籥之器在其用者虚實有無方圎大¶
小長短廣狹聽人所爲不與人爭善人在於¶
天下譬如橐籥乎非與萬物交爭其徳常歸¶
焉以其空虚無欲故也¶
　橐籥虚而能受受而能應道幾似之善人¶
　之在天下順而不逆應而不藏常處於不¶
　争之地而天下莫能與之爭其猶橐籥也¶<md:KR5c0047_HFL_002-020a>¶
<pb:KR5c0047_SJB_002-110504a>
　處重而人不輕處前而人不害其徳常歸¶
　焉莊子曰行賢而去其自賢之行安徃而¶
　不愛哉¶
欲者凶害之根無者天地之原莫知其根莫¶
知其原聖人者去欲而入無以輔其身也¶
　罪莫大於可欲故爲凶害之根天地者形¶
　之大也而有形生於無形故爲天地之原¶
　人之有欲決性命之情以爭之莫知其根¶
　也不見天地之純莫知其原也聖人則不¶
　然洒心去欲而遊於無人之野則以貴愛¶<md:KR5c0047_HFL_002-020b>¶

　其身與道相輔而行故也¶
　　　色身章第十九¶
老君曰人皆以聲色滋味爲上樂不知聲色¶
滋味禍之太樸故聖人不欲以歸無欲也¶
　好色音聲厚味世俗之所樂也目不得好¶
　色耳不得音聲口不得厚味則大憂以懼¶
　殊不知五色令人目盲五音令人耳聾五¶
　味令人口爽是三者身之大患也然目之¶
　綦色耳之綦聲口之綦味皆生於有欲罪¶
　莫大於可欲而欲者徳之累是以聖人欲¶<md:KR5c0047_HFL_002-021a>¶
<pb:KR5c0047_SJB_002-110504b>
　不欲而復乎素樸也¶
　　　道虗章第二十¶
老君曰道者虚無之物若虚而爲實無而爲¶
有也¶
　道之爲物惟恍惟惚恍兮惚言若無而非¶
　無若有而非有也既曰虚無而謂之物者¶
　即不物之物也道深章言虚無之淵此言¶
　虚無之物淵言其體物言其用故繼之曰¶
　若虚而爲實無而爲有虗而爲實荘子所¶
　謂虚則實是也無而爲有道經所謂兩者¶<md:KR5c0047_HFL_002-021b>¶

　同出而異名是也¶
天者受一氣蕩蕩而致清氣下化生於萬物¶
而形各異焉¶
　大易既判天得一以清萬物化作萌區有¶
　狀皆其所資始列子曰天地氤氲萬物化¶
　生¶
是以聖人知道徳混沌玄同也亦知天地清¶
靜皆守一也故與天地同心而無知與道同¶
身而無體而後天道盛矣¶
　徳緫乎道之所一渾渾沌沌終身不離玄¶<md:KR5c0047_HFL_002-022a>¶
<pb:KR5c0047_SJB_002-110504c>
　之又玄衆妙之門也天得是故無爲以之¶
　清地得是故無爲以之寧聖人誠能兩間¶
　天道雖逺見之以心故明於天而同乎無¶
　知通乎道而合乎無體與天爲徒與道爲¶
　一而道興乎世矣¶
以制志意而還思慮者也去而不可逐留而¶
不可遣¶
　夫志氣之帥也氣體之充也持其志無暴¶
　其氣將返其性情而復其初則岀思不思¶
　而思出於不思矣來者勿禁徃者勿止不¶<md:KR5c0047_HFL_002-022b>¶

　將不迎應而不藏雖䨱却萬物方陳乎前¶
　而不得入其舍易曰天下何思何慮¶
逺者出於無極之外不能窮也近在於巳人¶
不見之¶
　四海雖逺治之在心反求諸巳萬物咸備¶
　然道在邇而求諸逺是猶目之明能見百¶
　歩之外而不能自見其睫也¶
是以君子終日不視不聽不言不食内知而¶
抱玄¶
　傳曰内視之謂明反聽之謂聦不視不聽¶<md:KR5c0047_HFL_002-023a>¶
<pb:KR5c0047_SJB_002-110505a>
　則目無所見見暁於㝠㝠耳無所聞聞和¶
　於無聲也易曰君子以慎言語節飲食不¶
　言不食則黙而識之終身不言未嘗不言¶
　無饑渴之害味人之所不味也凡此無他¶
　復以自知抱一而不離故爾¶
夫欲視亦無所見¶
　聖人見道不見物而視人所不視莊子曰¶
　賊莫大於徳有心而心有眼經曰聖人爲¶
　腹不爲目¶
欲聽亦無所聞¶<md:KR5c0047_HFL_002-023b>¶

　聞者非謂其聞彼也自聞而巳豈聽之以¶
　耳哉仲尼所以六十而耳順¶
欲言亦無所道¶
　縱口之所言更無利害故有謂無謂無謂¶
　有而遊乎塵垢之外¶
欲食亦無所味淡泊寂哉不可得而味也復¶
歸於無物¶
　味之所味者嘗矣而味味者未嘗呈味味¶
　者道也真人其食不甘以道之出口淡乎¶
　其無味也惟返其性情而復其初者能之¶<md:KR5c0047_HFL_002-024a>¶
<pb:KR5c0047_SJB_002-110505b>
　道經言視之不見聽之不聞繼之以復歸¶
　於無物與此同意¶
若常能清靜無爲氣自復也返於未生而無¶
身也無爲養身形體全也天地充實長保年¶
也¶
　虚化神神化氣道之委也氣化神神化虚¶
　道之用也蓋志一則動氣氣一則動志惟¶
　持其志無暴其氣則虚而物不能汙靜而¶
　物不能雜淡而無爲將見氣合於神神合¶
　於無遊乎物之初外形體而不有矣以其¶<md:KR5c0047_HFL_002-024b>¶

　不自生故能長生所以全其形骸與天地¶
　齊其長久莊子曰無爲則俞俞俞俞者憂¶
　患不能入年壽長久矣¶
　　　哀人章第二十一¶
老君曰人哀人不如哀身哀身不如愛神愛¶
神不如合神含神不如守身守身長久長存¶
也¶
　守孰爲大守身爲大身之所以存者在養¶
　神神之所以全者在守身謹修其身抱神¶
　以靜則人與物化而我獨存長生久視之¶<md:KR5c0047_HFL_002-025a>¶
<pb:KR5c0047_SJB_002-110505c>
道殆不出此¶¶¶


西昇經卷中¶¶¶¶¶¶¶<md:KR5c0047_HFL_002-025b>¶¶¶¶¶¶¶¶¶¶¶


















